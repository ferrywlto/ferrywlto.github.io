---
title: '人生解難與身份認同'
description: 'Ferry has solved his life puzzle. Now he knows how to identify himself'
pubDate: 2025-02-16
heroImage: 'https://images.unsplash.com/photo-1494059980473-813e73ee784b?q=80&w=3269&auto=format&fit=crop&ixlib=rb-4.0.3&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D'
tags: ['life', 'planning', 'therapist']
updatedDate: 2025-09-30
---

# 迷失自我
2024年11月返香港探屋企人同朋友後，呢三個月進入人生思考期。

中間用左成個月去畫自己人生意義嘅地圖，然後幾震撼嘅係，原來咁樣畫一畫，我理解到自己真正需要嘅係乜嘢，好似做咗咁多年人終於一個人坐低面對自己。

以前以為好明白自己，但其實我只係清楚自己係個咩人，價值觀係點，但從來冇問過自己想點。

直到婚姻危機、去睇輔導，返香港同朋友傾完、一個人沈澱，內心一面空白寧靜。

曾幾何時我會介懷人哋點睇我，逼自己做到盡，去證明自己價值，證明自己 **「成功」**。

當我去問身邊嘅人點睇 **「成功」**，一個好提攜我嘅前 WATI CTO 上司 Gene 話:

> Follow Warren Buffett's definition.

> <i>Basically, when you get to my age, you'll really measure your success in life by how many of the people you want to have love you actually do love you.</i>

呢句說話出自 Warren Buffett 2001 年對 Georgia Tech student 嘅演講，
收錄喺 [The Snowball: Warren Buffett and the Business of Life](https://www.amazon.co.uk/Snowball-Warren-Buffett-Business-Life/dp/0747596492) 呢本書入面。

然後我就突然間解脫咗。

Therapist 糾正過我：被認同 ≠ 被愛，愛我嘅人並唔係因為我付出左乜嘢而愛我。所以我係唔需要去證明自己嘅價值去俾人認同。

所謂想得到認同，去到最後原來自己只係想對過人好，希望有人會記得自己。

再去到睇完 [The Staff Engineer's Path: A Guide For Individual Contributors Navigating Growth and Change](https://www.amazon.co.uk/Staff-Engineers-Path-Individual-Contributors/dp/1098118731/ref=sr_1_1?crid=1WPY0ENH79TR2&dib=eyJ2IjoiMSJ9.5r5SL5S52yKA2LBrhN-oh0licMwfYdRkSoh2QwGsBKSaCgG45nLCBMoAaOl_1kXK1S1CiLX4V19a_VE-MY3gaPvIquUXRxFuklmhVjoW5p4.nXJjkoPl_DhsDGDaGjWv-KHCgkfXABZpXIuXbGloq5c&dib_tag=se&keywords=the+staff+engineer%27s+path&qid=1739729130&sprefix=The+Staff+%2Caps%2C76&sr=8-1) 去思考：

> What's Important?

搞咗一大輪，我需要嘅原來只係：**快樂** 

而對我嚟講快樂係點構成呢？

```
快樂
├─ 被愛 (已解決)
├- 工作自由
├- 財政安全
├- 被認同
```

而工作自由又分成：
```
├- 工作自由
    ├- When to work
    ├- Where to work
    ├- What to work
    ├- Who to work with
    ├- How to work
```

個 Map 畫完其實好大，個重點係以上每個我個人嘅人生需求下面都有好多子目標，
然後對每個呢啲 sub-goal 都：
- 拆成好多個細目標
    - 講得出實在想要想達到嘅係乜嘢
    - 有計劃 (Plan)
        - 每個計劃都有可達到嘅里程碑 (Milestones)
        - 成為原子習慣 (bite-size, [atomic habits](https://www.amazon.co.uk/Atomic-Habits-Proven-Build-Break/dp/1847941834))
        - 1.01 法則

![Image of 1.01 rule](https://cc-image-resizer.cwg.tw/resize/uri/https%3A%2F%2Fstorage.googleapis.com%2Fwww-cheers-com-tw%2Farticle%2F202007%2Farticle-5efc53b532347.jpg/?format=webp)

### 人生解難

人生其中一個 struggle 左好多年嘅問題係我好想得到工作自由。

一直以黎我都認為要先係行業被認同，搵夠錢先有能力去做自己想做嘅嘢，所以好想爬職業階梯、坐到首席工程師 Principal位、入到 FANNG、搵好多錢 etc。

呢幾年移左兩次民洗咗好多錢好想爬返上去過返以前嘅生活，特別係黎左英國無耐因為好驚搵唔到工又要繼續供香港層樓，雖然兩個星期就搵到而家做緊份工，但都一直有諗過想試吓入 FANNG，然而Google/Microsoft/GitHub一直都無回音，開始質疑自己係咪太渣所以見嘅機會都冇，係咪需要為搵份好工而轉 stack，再加上網上啲 KOL 成日講幾年後 AI 取代晒 developer，搞到自己好 stress。

經過半年時間，睇啲龍頭大佬講嘅嘢（e.g. Linus Torvalds），同睇書講嘅嘢，都係話人唔應該咁易動搖，要專心做好一樣野，書寫要搵一樣野專攻幾年(Specialization)。

有一排係度做 Stackoverflow Review嘅時候，覺得點解啲人咁勁乜都識答，自己好廢冇乜野識咁。

但其實書都講 "No one knows everything"，我見到嘅係無數唔同 Specialization 嘅人去答各自領域嘅問題，而唔係個個都識答晒所有野。

因為咁樣我都決定咗搵啲嘢專攻五年。

```
𝑓(Being Recognized ↔ Work Independently ↔ Financially Secure) => Freedom
Freedom + Beloved => Happiness
```
